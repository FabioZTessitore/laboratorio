# Il terminale

![](/images/people/tess.png): Caro Sig. Tazza, molto spesso avrà necessità di utilizzare il terminale, quindi la prima cosa da imparare è come aprirne uno.
A volte, soprattutto sui server, l'interfaccia grafica non è presente e all'avvio il sistema si presenta già con un terminale.
<br>Se, invece, ha a disposizione un'interfaccia grafica, dovrà fare delle operazioni per accedere al terminale. Una di queste è premere la combinazione di tasti <kbd>CTRL+ALT+F1</kbd> (oppure F2, F3, ecc.). Ad ogni tasto funzione Fn corrisponde un terminale che potrà utilizzare a piacere. In genere a F7 corrisponde l'interfaccia grafica e quindi per tornare ad essa dovrà utilizzare la combinazione <kbd>CTRL+ALT+F7</kbd>.

![](/images/people/tazza.png): Va bene, ma in questo modo sono costretto ad abbandonare l'interfaccia grafica mentre eseguo le operazioni da terminale. Immagino che a volte possa essere scomodo.

![](/images/people/tess.png): Infatti ha a disposizione un'altra possibilità. Può lanciare un'applicazione che emula il terminale direttamente dall'interfaccia grafica. Basta cercarla.
