Conoscenza



#### Conoscenza

La conoscenza si divide in due grosse categorie:

1. Dichiarativa
2. Imperativa

##### La conoscenza dichiarativa

Probabilmente conosci questa definizione:

> `y` è la radice di `x` se `y * y = x`

Se, ad esempio, `x` vale 25 e `y` vale 5, sappiamo che `y` è radice di `x`
perché `5 * 5 = 25`.

Questo tipo di conoscenza è utile per fare dei controlli,
ma non ci aiuta a trovare la soluzione al problema.
Se non conosco la radice di un numero, come faccio a trovarla?

##### La conoscenza imperativa

Prendi carta e penna e prova a fare queste operazioni:

1. scegli un numero `g` a caso (diverso da 0)
2. calcola `g*g` e se il risultato non è "abbastanza vicino" a `x` vai al prossimo punto
3. calcola `g = (g + x/g) / 2`
4. torna al punto 2

Quello che hai eseguito è un *algoritmo*
per il calcolo della radice quadrata di un numero.

Approfittando del fatto che i computer sono molto bravi a fare calcoli velocemente,
possiamo usare gli algoritmi per avere risposte alle nostre domande.

Alcune caratteristiche che devono avere gli algoritmi:

* devono convergere (arrivare ad un risultato);
* sono composti da istruzioni;
* e da controlli sul flusso delle istruzioni ("se ... allora ...");
* hanno una condizione di terminazione ("se abbastanza vicino").

Mi raccomando, fai molta attenzione quando
scrivi algoritmi, o codice in generale. Il bello, e il brutto, della programmazione
è che un computer fa *esattamente* quello che gli viene chiesto di fare!

<a href="/activities/1">Torna alla Parte I</a>
